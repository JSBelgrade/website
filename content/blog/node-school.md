---
title: Node School #1
author: stojanovic
date: 2015-06-15T13:54:39.602Z
status: publish
category: meetup
slug: node-school
layout: post.hbs
---

Node School je skup interaktivnih open source kurseva za učenje web programiranja. Svi kursevi ("workshoppers") su dostupne na sajtu http://nodeschool.io/#workshoppers i svako ih može prolaziti samostalno ili na nekoj od radionica koje se organizuju u preko 100 gradova širom sveta.

JS Belgrade održava jednu takvu radionicu 4. jula u ICT Hubu u Beogradu, što će ujedno biti i prvi Node School u Srbiji.

Koncept Node School radionica je sledeći: svi polaznici na zasebnim računarima prolaze kroz odabrani interaktivni kurs uz prisustvo mentora čiji je zadatak da pomognu da svako što lakše i sa razumevanjem prođe kroz ceo kurs.

Radionica će trajati 1 dan i besplatna je za sve učesnike. Biće mesta za samo 20 ljudi, pa je potrebno prijaviti se što pre na Node School Belgrade sajtu - http://nodeschool.io/belgrade/.
Prijave su otvorene do petka 26. juna, a svi prijavljeni će biti obavešteni u ponedeljak 29. juna da li su odabrani da prisustvuju.
Svi polaznici prve radionice moraju da poseduju laptop (potrudićemo se da na narednim radionicama i to obezbedimo za one kojima je potreban).

Radionica je namenjena početnicima i ljudima srednjeg nivoa znanja. Kurs koji će se prelaziti je uvod u Node.js - "learn you node" i za njega nije potrebno predznanje samog Node.js-a, ali je poželjno bar osnovno poznavanje JavaScripta.
Ako bude dovoljno zainteresovanih, posebna grupa ili grupe će prelaziti neki drugi kurs, npr. uvod u JavaScript - "javascripting" (kurs namenjen početnicima u JavaScriptu, za njega nije potrebno predznanje) ili osnove Express.js, najpopularnijeg Node frameworka - "ExpressWorks" (potrebno poznavanje Node.js-a).

Svi koji su zainteresovani da budu mentori su takođe dobrodošli i mogu se prijaviti putem istog linka.

Nakon prve Node School radionice, JS Belgrade planira da organizuje još ovakvih radionica tokom ove godine, za više informacija možete pratiti našu mailing listu (http://eepurl.com/bq4o41) ili naš sajt i twitter account.

Svi koji žele da organizuju slične radionice u Beogradu ili bilo kom drugom gradu u Srbiji mogu da nam se jave, trudićemo se da pomognemo. Cilj je svakako da se slične radionice održavaju što češće i da što više ljudi ima priliku da nauči JavaScript i NodeJS.

Za sva pitanja možete nas kontaktirati putem [twittera](https://www.twitter.com/jsbelgrade), [slacka](http://slack.jsbelgrade.org) ili slanjem emaila na [jsbelgradeorg@gmail.com](mailto:jsbelgradeorg@gmail.com).

### ICT Hub

S obzirom da je ovo već druga saradnja, a očekuje nas i još puno meetupa i radionica, želimo da se zahvalimo [ICT Hubu](icthub.rs) što nam je ponovo izašao u susret i dozvolio nam da koristimo njihov prostor.

Ako ste startup ili freelancer i potreban vam je prostor za rad, iskreno vam preporučujemo ICT Hub. Za samo 65 eura mesečno dobijate:

- Mesta za rad dostupno 24h sa svim pratećim troškovima,
- Hardver i softver na najsavremenijoj Cloud Computing platformi,
- Mentorstvo i jednogodišnji edukativni program,
- Svu potrebnu kancelarijsku opremu i materijal,
- Kompletnu logističku i tehničku podršku,
- Savetodavnu pravnu, knjigovodstvenu i marketinšku podršku,
- Pomoć u radu sa poslovnim procedurama i pravnim pitanjima,
- Pristup mreži tehnološkog i tržišnog znanja,
- Pomoć pri izradi poslovnog, strateškog i marketing plana,
- Olakšan pristup tržištu,
- Priliku za saradnja sa partnerima na projektima,
- Organizovane posete događajima na temu preduzetništva (poslovno umrežavanje, edukacije, stručni paneli)...

Za više informacija i prijavu posetite [njihov sajt](http://icthub.rs/prijavi-se/), a ako uz to naglasite da stižete preko JS Belgrade cena će biti i malo niža - 60 eura :)