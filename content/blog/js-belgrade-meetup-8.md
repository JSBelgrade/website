---
title: JS Belgrade meetup #8
author: rastko
date: 2015-07-19T16:47:39.602Z
status: publish
category: meetup
slug: js-belgrade-meetup-8
layout: post.hbs
---

<img src="https://dl.dropboxusercontent.com/s/mmgydcijyvlg2l6/3.jpg?dl=0" style="width:40%; float:left; margin-right: 12px"/>U subotu 17. jula, po neuobičajeno vrelom danu, grupa programera se okupila u prostorijama **Cloud Horizon**-a gde je [**Igor Terzić**](https://github.com/igorT), član [**Ember.js**](http://emberjs.com/) i **Ember-Data** tima predstavio filozofiju Ember.js-a.

Igor je govorio o konceptima kojima se njihov tim vodi u stvaranju i unapređivanju onoga što Ember.js predstavlja - robustan frejmvork i ekosistem alata za razvoj JS aplikacija. Glavni akcenat bio je na integralnom sistemu alata koji je osmišljen da bude dovoljan za razvoj većine JS aplikacija (na klijentskoj strani) i trudu koji je uložen u kompatibilnost i olakšavanje rada programera.

Kako je Igor plastično objasnio - Ember.js ima za cilj pojednostavljivanje donošenja odluka u prekompleksnom i svakim danom sve većem JS ekosistemu pružajući *out of the box* rešenje za sve najčešće probleme u razvoju web aplikacija. Imajući ovu ideju na umu, ukazala se potreba za visokim nivoom kompatibilnosti sa prethodnim verzijama i alatima koji omogućavaju laku migraciju između verzija Ember-a. Trud koji se ulaže u održavanje jednostavnosti rada sa Emberom, fascinantan je i prepoznat u okviru web development zajednice, a kvalitet samog ekosistema i zajednice odražave se kroz broj *velikih igrača* koji ga koriste.

Značajno vreme provedeno je u detaljnom objašnjavanju čime su se vodili pri formiranju seta alata oko Ember-a i šta je veliko u planu za Ember 2.0 i naredne verzije. Predstavljene su nam optimizacije koje Ember konstantno čine bržim u renderingu i manipulaciji DOM-om. Ovde smo, takođe, videli veoma kvalitetan Ember CLI alat koji Ember stavlja rame uz rame sa velikim alatiam istog tipa iz drugih tehnologija, Ember deployment tool, Ember inspector dodatak za Chrome dev tools i Emberov testing suite.


<img src="https://dl.dropboxusercontent.com/s/g34raoa1j5dghep/4.jpg?dl=0" style="width:50%; float:right; margin-left: 12px"/>

Posle glavnog dela predavanja, usledilo je logično pitanje o [**Ember Data**](https://github.com/emberjs/data) koji je manipulaciju podacima modela, data binding i *data persistance* mehanizam od nekada velike slabosti Ember.js-a doveo do sada veoma jakog sistema potpuno agnostičnog prema korišćenom mehanizmu za sinhronizaciju podataka (JSON REST API, WebSocket streaming, Local Storage...).

**Kao i uvek, glavna tema je izazvala i najinteresantniju diskusiju** te su se prisutni uključili u razgovor o filozofiji napretka JavaScript ekosistema i unapređenja tehnika alata.  Slobodan rast i hiperprodukcija rešenja, kako bi najkvalitetnija na kraju preživela mnoge kombinacije na raznim projektima u kojima ih koristimo, za većinu nas predstavlja dobar put (to je ipak nešto što su godina pokazale)... Naravno, filozofija Embera je ponuditi dobro utegnut set rešenja koji smanjuje potrebu za lutanjem (razmišljanjem) pri pokretanju projekata što ima par prednosti, ali nas vodi ka pristupu koji skoro nikada u istoriji programskih jezika nije izašao na dobro. Šansu da ide u dobrom smeru Ember.js tim vidi u činjenici da je Ember potpuno community driven i nezavistan od velikih kompanija (kao Angular od Gugla ili React od FB-a).


<img src="https://dl.dropboxusercontent.com/s/lnb0r4c894c153k/1.jpg?dl=0" style="width:100%;]"/>

**JS Belgrade Meetup \#8** dao nam je još jednu sjajnu priliku da provedemo nekoliko sati među ljudima sličnih interesovanja, čujemo odlično izlaganje vrlo kompetentnog stručnjaka i posle toga filozofiramo o svim interesantnim temama, ne nužno direktno vezanim za JavaScript.

Sjajna ekipa biće ponovo na okupu u [**ICT HUB**](http://en.icthub.rs/)-u 8. avgusta kada će glavni gost biti [Stephan Bönnemann](https://github.com/boennemann) iz [Hoodie](http://hood.ie/)-a.